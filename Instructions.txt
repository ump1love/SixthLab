Завдання 1.
Створіть абстрактний клас Vehicle, який має властивості, такі як Speed, Capacity та метод Move().
Створіть клас Human, який теж мусить мати властивості такі як швидкість та метод руху.
Реалізуйте спадкоємців: Car, Bus, Train, кожен з яких має свої особливості руху та вмістимості.
Реалізуйте клас TransportNetwork, який може містити різні види транспортних засобів та контролювати їх рух.
Розширте модель, додавши клас Route з визначеними точками початку та кінця, а також методами для розрахунку оптимального маршруту залежно від виду транспорту. 
Розширте модель додавши логіку посадки та висадки пасажирів на кожному етапі руху транспорту.

Завдання 2.
Створіть клас MathOperations.
Реалізуйте перевантажені методи Add, які можуть працювати з числами, масивами чисел, матрицями, тензорами тощо.
Розширте клас, додавши методи для виконання інших операцій, таких як віднімання, множення тощо, для всіх цих структур.

​Завдання 3.
Створіть клас Quaternion для представлення та роботи з кватерніонами.
Реалізуйте основні арифметичні операції (додавання, віднімання, множення) через перевантаження операторів.
Реалізуйте методи для обчислення норми, спряженого кватерніона та інверсного кватерніона.
Додайте перевантажені версії операцій порівняння == та !=.
Розширте клас, додавши можливість конвертації кватерніона в матрицю обертання та навпаки.

Завдання 4*.
Створіть абстрактний клас GraphicPrimitive, який має методи Draw(), Move(int x, int y), та базові властивості, такі як координати X і Y.
Реалізуйте декілька класів-спадкоємців: Circle, Rectangle, Triangle, кожен з яких має свою унікальну реалізацію методу Draw(). Наприклад, Circle може також мати властивість Radius, а Rectangle — Width та Height.
Створіть клас GraphicsEditor, який має колекцію графічних примітивів і може їх відображати на "екрані" (можна використовувати консоль для простого відображення або ж реальний графічний інтерфейс, якщо це підходить).
Додайте можливість масштабування фігур. Для цього реалізуйте метод Scale(float factor) у класі GraphicPrimitive і його спадкоємцях. Масштабування Circle змінює його радіус, а Rectangle — його ширину та висоту пропорційно.
Розширте редактор, додавши можливість групування фігур. Створіть клас Group який також наслідує GraphicPrimitive. Група може містити декілька фігур та інших груп. Виклик методу Move для групи переміщує всі елементи групи.